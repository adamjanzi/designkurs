---
Title: Projekt
Template: kmom
---

<div class="kmom-container">
<div class="kmom-sidebar">
<a href="kmom01"><p class="sidebar-notchosen">Kmom 1</p></a>  
<a href="kmom02"><p class="sidebar-notchosen">Kmom 2</p></a>  
<a href="kmom03"><p class="sidebar-notchosen">Kmom 3</p></a>  
<a href="kmom04"><p class="sidebar-notchosen">Kmom 4</p></a>  
<a href="kmom05"><p class="sidebar-notchosen">Kmom 5</p></a>  
<a href="kmom06"><p class="sidebar-notchosen">Kmom 6</p></a>  
<a href="kmom10"><p class="sidebar-chosen">Projekt</p></a>
</div> 

<div class="kmom-mainpage">
<h2>Projekt</h2>
<p>Detta projekt var kul och lärorikt. Det var kul att få sätta sig in i ett "riktigt" scenario. Jag valde att återanvända koden från min portfolio-sida då det kändes som en kul utmaning att förändra en redan existerande kod. Det kluriga var att veta vad som skulle behållas och vad som skulle ändras, samt hur. Detta introducerade en process som jag inte jobbat med så mycket, nämligen att städa koden och ta bort sådant som inte används. Det kändes väldigt nyttigt. </p>

<p>Webbplatsen som jag valde att skapa var för artisten Art Ist, en klassisk musiker som jobbar mycket på film-soundtracks och liknande (hon spelar fiol). Jag har en förstasida som tydligt framför att artisten har ett nytt album. Sedan finns en About-sida också, där vi ser en bild på artisten. Där finns även en länk till dokumentationssidan. Och slutligen så finns även en Highlights-sida där användaren kan klicka på artistens olika highlights och på så sätt ledas till en sida där det står mer info om den highlighten. Jag har behållt menyn på sidan på dessa diverse highlights, så att användaren på Desktop enkelt kan klicka mellan de olika highlightsen. Detta är borttaget i den mobila versionen. Jag gillade denna konstruktionen och ville därför behålla den i detta projekt. 
Flash-bilden är densamma på alla sidor och jag valde att vara lite kreativ och arbeta med den svarta bakgrunden även här, därför var det kul att hitta dessa två stråkar som fungerar som en bra avskärmning mellan navbaren och resten. 
Bildinnehållet är lagom omfattande, utan att vara för intensivt. Jag kände att det var viktigt för webbplatsens integritet att ha en stilren design vilket också innebär att inte kladda ner för mycket med bilder. Därför var det viktigt för mig att varje bild har ett tydligt syfte.</p>

<p>När det gäller skapandet av temat så var det väldigt smidigt rent tekniskt att återanvända portfolio-mallen. Jag anpassade dock temat till Art Ist, givetvis.
Som beskrivet i dokumentationen så valde jag att använda mig utav en mystisk design som sammansmälter den klassiska världen av instrumentet (fiol) och den moderna världen, för att ha något autentiskt och tidsenligt. Den mörkröda färgen är starkt kopplad till en röd träfärgad fiol, medan vi enkelt kan skapa en mystik med hjälp av svart, som omfamnar temat. Här använde jag mig av GIMP för att runda av kanterna på bakgrundsbilden för att skapa ett tema som känns som en scen med rampljuset på det konstnärliga i mitten. Vit används som accentfärg och tillsammans med stilrena typsnitt så lyckades jag få till en modern och fräsch design som inte känns gammaldags, trots instrumentet i fråga.
Hade fonten och accentfärgen varit något mer gammalmodigt så hade helheten snabbt blivit väldigt gammalmodig och inte fräsch eller modern. För att fortsätta på detta stilrena tema så valde jag att använda mig utav symmetri och balans bland annat för att visa en renhet i temat som känns modern och avskalad. En central del av mitt tema är användandet av linear-gradient som bidrar till mystiken och att webbplatsens center blir omfamnat av mörker. Detta är ett medvetet val, då det oftast upplevs på det sättet när man som åskådare ser ett framträdande. Ljuset är på artisten i mitten och omkring ljuset har vi mörker. Det kändes passande för Art Ist, i mitt tycke.</p>

<p>Gällande responsiviteten och tillgängligheten så var det även här väldigt smidigt att återanvända mig av portfolio-koden. Detta var en stor upptäckt, hur det kan underlätta att återanvända kod. I början trodde jag att det hade med lathet att göra, men det är väldigt tydligt att det är effektivt att återanvända kod. Det blir även lättare att göra små justeringar i koden tack vare detta. 
Jag har använt mig av CSS-grid för att strukturera upp en del av innehållet. Detta är tydligt på highlights-sidan.
Det blev enkelt att strukturera upp detta på ett bra sätt på mobila enheter tack vare detta. Inga horisontella scrollbars finns.
Jag har även passat på att justera font-storlekar och andra små detaljer på mobila enheter.
Några saker har även justerats på mindre Desktop-skärmar, för lite mer responsivitet. 
Jag såg till att använda mig utav cimage på nästan alla bilder för att justera dom. Och med hjälp av picture/srcset så har jag kunnat styra hur bilderna visas beroende på upplösningen.
Alla sidorna fick 100 i accessibility på både mobile och desktop enligt Lighthouse.
Gällande färgvalet så är det väldigt väl anpassat i mitt tycke, då den röda färgen endast är dekorativ. Även om designen visas i till exempel en gråskala så funkar det väldigt väl, då vi har en stark kontrast mellan bakgrundsfärgen och accentfärgen (svart - vit).</p>

<p>Detta projekt var kul att genomföra. Jag blev dock tvungen att göra projektet i två tidsperioder pga en ögonoperation, så en del i utmaningen var att faktiskt fortsätta på samma spår ett par månader senare när jag kunde fortsätta med projektet igen. Jag hade dock redan skapat en bra övergripande struktur i början, så det var inte alltför svårt att hoppa in igen efter operationen. 
Överlag så tog projektet inte alltför lång tid, men jag tog lite för lång tid på mig i början att faktiskt veta vilka val jag ville göra. Det var nog den största utmaningen med detta projektet, att göra val. Utmaningarna och lärdomarna var mer abstrakta i denna kurs än andra kurser, men det betyder inte att de inte var riktiga. Det innebär bara att det tog längre tid och krävde mer planering och eftertanke. Att göra en blå eller grön bakgrund är likadant rent tekniskt, men varför ska man välja blå istället för grön? Vad innebär det och vad påverkar det? Det var en rolig och rimlig utmaning att reda ut frågor som dessa. Jag tycker helt klart att detta var ett rimligt projekt för kursen.</p>

<p>Jag tycker att kursen som helhet var väldigt bra och nyttig. Materialet var väldigt enkelt att följa och utmaningarna var rimliga. Det är en utmaning att formulera konkreta utmaningar och att mäta detta i form av inlämningar när kursens innehåll kan vara så abstrakt, men det tycker jag att lärarna lyckades bra med. Det kändes som en bra balans mellan tekniska utmaningar och kreativa utmaningar i denna kursen. Jag är helt klart nöjd och har med mig många lärdomar från denna kursen! Tusen tack! :)</p>
</div>
</div>